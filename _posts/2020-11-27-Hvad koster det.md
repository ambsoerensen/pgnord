---
title: Hvad koster det?
layout: post
post-image:
description: Læs om hvad du kan forvente det koster at paraglide
tags:
  - pg
  - pris
---

# Kontingent og forsikringer

Det årlige kontingent for medlemskab af PG Nord er 400 kr. Der er yderligere en obligatorisk forsikring igennem DHPU til 1050 kr der falder årligt.

# Uddannelsen hos PG Nord

Prisen for et paragliderkursus er 6000,- kr. Med i prisen er følgende:

- Praktisk undervisning
- Teoriundervisning
- Undervisningsmateriale
- Lån af skolingsudstyr frem til du har opnået 2 timers flyvning på skrænt. Herefter forventes det at du køber dit eget udstyr. (Dog kan der købes yderligere lån af udstyr)
- Mulighed for tandemflyvning
- Parapro 2 + Parapro 3 prøve
- Kontingent + Forsikring for det kalenderår du starter

Skolingsgebyret opkræves af to rater med 6 måneders mellemrum. Første rate er kr. 3000,- og restbeløbet falder så 6 måneder efter.

### Eget udstyr

Hvis du fra start har eget udstyr (skærm, sele, hjelm), fratrækkes 1500 kr. i skolingsgebyret.

# Udstyr

Et komplet sæt nyt paragliderudstyr koster typisk 16-25.000 kr. Mange vælger dog at købe brugt udstyr i starten, som typisk kan fås for 7-15.000 kr.

Det er særdeles vigtigt at rådføre sig med en instruktør, inden man investerer i udstyr, da nogle avancerede skærme eller meget gammelt udstyr, kan være direkte farligt for begyndere.

Selvom udstyret kan forekomme lidt dyrt, så er det stadigvæk den letteste og billigste måde at flyve på.

Her kan du læse mere om hvad for noget [udstyr](./Paragliding-udstyr) udstyr der indgår i et paragliding sæt.