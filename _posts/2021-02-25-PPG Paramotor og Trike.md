---
title: Paramotor og Trike
layout: post
post-image:
description: Powered paragliding lige fra start eller for nuværende piloter.
tags:
  - Trike
  - Paramotor
  - Uddannelse
---

## POWERED PARAGLIDING SIKKERHEDS- OG UDDANNELSESKURSER
Paramotor, eller “Powered ParaGliding” og i almindelighed forkortet PPG, er en relativ ny og voksende del af paraglidingsporten. Der er kurser ifb. PPG og trike. Vi har et kursus der henvender sig til personer der vil direkte igang med PPG, et henvendt nuværende piloter samt en overbygning til PPG med trike.

For at flyve PPG er det helt nødvendigt at lære den basale teknik, der skal til for at håndtere selve skærmen uden motor; en teknik, som deles med almindelig paragliding. Teknikken er forudsætningen for den sikre progression, og for i det hele taget at kunne slippe godt fra en start med motor senere. 
Men teknik kan ikke stå alene; den fuldendte pilot består af lige dele teknisk kunnen, teoretisk forståelse af blandt andet aerodynamik, fysik, vind og vejr, psykologi og fysiologi, og ikke mindst en stor portion airmanship. [PG-uddannelsen](./Pilot-Uddannelsen) er opdelt i fire trin, der fører piloten igennem alle nødvendige aspekter af uddannelsen. 
Det sidste trin i PPG-uddannelsen (PPG trin 4) skal være beviset på, at piloten nu behersker både den nødvendige teknik og ikke mindst de holdninger og det airmanship, der er nødvendige for både at varetage sin egen og andres sikkerhed på jorden og i luften, overholde lovgivningen, og muliggøre en fortsat, sikker læring -også på egen hånd, når pilot-beviset er udstedt.

## Kurset
Motorlærer, hvordan fungerer din paramotor, motorens opbygning, justeringer
og eftersyn og kontrol før start. Gennemgang af uddannelsesplan og generel teori om motorflyvning. Metoder, rutiner og sikkerhed

### Praktik:
Samling af motor m.m. kontrol af motorkraft inden start, montering af skærm. Træning i forskellige typer af starter, landinger og selve flyvningen til sidst.

### Udstyr:
Der forventes at du har alt det nødvendige udstyr når du starter på kurset.
Der en begrænset mulighed for leje af en paramotor under kurset.

## Pris:
Klub medlemskab er påkrævet for at deltage i alle kurser. [Se aktuelle priser for kontingent og kurser her.](./Hvad-koster-det)