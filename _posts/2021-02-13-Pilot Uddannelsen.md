---
title: Pilot Uddannelsen
layout: post
post-image:
description: Hvordan er uddannelsen struktureret.
tags:
  - pg
  - uddannelse
---

Uddannelsen i paragliding er inddelt i 4 Parapro trin. Som du kan se herunder, skal du være Parapro 4, for at være færdig uddannet pilot. uddannelsen indeholder både teori og praktisk undervisning.

- SafePro-Para 1: Elev
- SafePro-Para 2: Elev
- SafePro-Para 3: Elev
- SafePro-Para 4: Pilot
- SafePro-Para 5: Senior


# Teoriundervisning
Der bliver som regel afholdt teoriundervisning løbende igennem uddannelsen. For at opnå SafePro-Para 4, kræves også bestået teoriprøver i de foregående trin.

# Praktisksundervisning
Når vejret egner sig til skoling, vil en af klubbens instruktører sende en messinger herom. Det eneste du skal gøre, er at give besked hvis du kommer.
Den første praktiske øvelse du skal lære er, at balancere med skærmen over hovedet mens du står på jorden. Øvelsen er grundlaget for at man kan styre skærmen i luften. Når du kan håndtere balanceringen på sikker vis, er du klar til at lave de første korte nedflyvninger fra en skrænt eller bakke. Ved nedflyvningerne træner du primært starter og landinger. Nedflyvningerne bliver efterhånden længere og længere, og når instruktøren mener at du er klar, skulle du gerne blive hængene i luften. 

Skolingsforløbets længde kan variere meget. For at optimere sikkerheden og opnå de bedste resultater, er det dog vigtigt, at du i elevtiden forsøger at deltage så meget som muligt i skolingen. Klubben forventer, at du gennemfører skolingsforløbet i løbet af 1-2 år. 

PG-Nord har en lang række energiske og erfarne instruktører der på en sikker og forsvarlig måde vil kunne give dig de nødvendige erfaringer og kundskaber. For at opnå SafePro-Para 4, kræves en bestået teoriprøve til det pågældende trin. Derudover skal du rent praktisk kunne mestre alle grundlæggende praktiske flyveøvelser. 

Yderligere kræves der minimum 15 flyvetimer.

# Hvad er med i uddannelsen
- Praktisk undervisning
- Teoriundervisning
- Undervisningsmateriale
- Lån af skolingsudstyr frem til du har opnået trin 3. Herefter forventes det at du køber dit eget udstyr. (Dog kan der købes yderligere lån af udstyr)
- Mulighed for tandemflyvning

## Eget udstyr
Hvis du fra start har eget udstyr (skærm, sele, hjelm), fratrækkes 1500 kr. i skolingsgebyret.

# Hvad opnår jeg?
Efter at du er certficeret para-pro 4 er du nu selvstændig pilot, dvs. har lært at flyve på egenhånd på forsvarligvis. Men rejsen slutter ikke her, efter endt uddannelse er der flere veje at gå. Man kan tage et VFR kursus hvilket giver dig mulighed for at flyve cross country i Danmark, eller tage Paramotor/trike [kursus](./PPG-Paramotor-og-Trike) for at lære paragliding ved motorkraft. og mange flere. 
